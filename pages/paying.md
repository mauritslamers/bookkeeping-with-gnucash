---
layout: page
title: Betalingen verwerken
permalink: /paying/
nav_order: 7
has_children: true
---

## Betalingen verwerken

Het doel van het invoeren van bankafschriften in de boekhouding is te kunnen
controleren of datgene dat op de zakelijke bankrekening gebeurd is ook in overeenstemming
is met de eigen financiële administratie. Als alle bankmutaties zijn verwerkt,
is het saldo op de bankrekening gelijk aan het banksaldo in je boekhouding.

Het invoeren van bankafschriften kan tijdrovend zijn, en je wilt natuurlijk zo
min mogelijk tijd besteden aan het boekhouden. GnuCash
biedt de mogelijkheid de bankafschriften te importeren vanuit verschillende
formaten. De Nederlandse banken ondersteunen in principe het MT940 en/of het MT942
formaat voor zakelijke rekeningen.

Voor privé-rekeningen ondersteunen de Nederlandse banken over het algemeen het CSV-formaat.
Vanwege beperkingen in GnuCash gaat het importeren van CSV bestanden helaas niet bij elke bank even
gemakkelijk vanwege verschillen in de manier waarop de banken deze bestanden aanmaken.

In elk geval is het raadzaam de twee methodes niet door elkaar heen te gebruiken, om
te voorkomen dat boekingen twee keer in je boekhouding komen te staan.
Vanaf ongeveer 20 mutaties (af- en bijschrijvingen) per maand wordt het interessant
om te gaan importeren. Vanwege het downloaden en eventueel aanpassen van het CSV-
bestand is het tot 20 mutaties ongeveer net zo snel om de zaken handmatig in te voeren.




