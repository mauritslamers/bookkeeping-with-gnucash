---
layout: page
title: Geboekte verkoopfactuur bewerken
permalink: /sales_invoice/edit_sales_invoice
parent: Verkoopfacturen
nav_order: 4
---

## Geboekte verkoopfactuur corrigeren
Als je een fout in de factuur hebt ontdekt nadat de factuur geboekt is, kan je deze corrigeren.

Zoek eerste de factuur op via de optie "Verkoopfactuur zoeken" in het submenu "Klant" van het menu "MKB".

![Menu MKB > Klant > Verkoopfactuur zoeken]({{site.baseurl}}/assets/menu_mkb_search_sales_invoice.png)

Je krijgt nu het venster "Verkoopfactuur zoeken".

![Venster Verkoopfactuur zoeken]({{site.baseurl}}/assets/search_sales_invoice_dialog.png)

Je kunt naar een specifieke factuur zoeken op veel verschillende kenmerken, zoals factuurnummer en bedrijfsnaam.
Gebruik daarvoor het selectie-menu dat standaard op Factuurnummer staat.
Als je een extra zoek-regel wilt hebben, gebruik de knop "Toevoegen". Je kunt de knop "Remove" gebruiken om een zoekregel te verwijderen.
Je kunt een overzicht krijgen van alle verkoopfacturen door alle zoekregels te verwijderen en op Zoek te klikken.

In dit geval weten we het factuurnummer, namelijk 000001. Als we dit invullen en op zoek klikken krijgen we het volgende te zien:

![Zoekresultaat verkoopfactuur zoeken]({{site.baseurl}}/assets/search_result_sales_invoice_dialog.png)

Selecteer de factuur uit de lijst met zoekresultaten en klik op "Verkoopfactuur bekijken/bewerken".

Kies uit het menu met het pijltje (het "&#9662;-menu") en kies "Boeking verkoopfactuur terugnemen". Je krijgt nu een
dialoogvenster met de vraag of je belastingtarieven wilt bijwerken. Hiermee wordt bedoeld dat de BTW-boekingen worden
teruggenomen die uitgevoerd zijn toen de factuur de eerste keer geboekt is.

Je kunt nu weer alles aanpassen aan deze factuur. Als je de factuur al hebt opgeslagen of verstuurd, maak dan een aantekening op de oude
factuur zodat je weet dat er een aanpassing is geweest.

## Nieuwe factuur / Credit nota als aanvulling
Als er zaken oorspronkelijk zijn gefactureerd die teruggenomen moeten worden, dan is het eigenlijk beter om een zogeheten correctie-factuur of credit nota te maken.
Je maakt dan een nieuwe factuur aan waar je de zaken die teruggenomen moeten worden op in mindering brengt.

Als voorbeeld: Een klant heeft 100 stoelen bij je besteld en je hebt de factuur daarvoor verzonden. Nu blijkt dat die klant een tiepfout heeft gemaakt en er maar
10 wilde hebben. Je kunt nu de oorspronkelijke factuur bewerken en zorgen dat er maar 10 op staan.
Je kunt er echter ook voor kiezen om een credit nota te sturen: een aanvullende factuur waarop je - 90 stoelen zet.
Het totaal van de facturen wordt daarmee 10 stoelen.  Het voordeel van zo'n credit nota kan zijn dat duidelijk is wat er
met de BTW precies gebeurd is. (Zie ook [Credit nota op Wikipedia](https://nl.wikipedia.org/wiki/Creditnota))

Het maken van een Credit Nota gaat op precies dezelfde manier als een verkoopfactuur, alleen kies je in het dialoogvenster "Nieuwe verkoopfactuur" bij
Soort voor "Creditnota".


