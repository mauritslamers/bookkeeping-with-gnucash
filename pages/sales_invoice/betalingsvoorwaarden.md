---
layout: page
title: Betalingsvoorwaarden aanmaken
permalink: /betalingsvoorwaarden
parent: Verkoopfacturen
nav_order: 2
---

## Betalingsvoorwaarden

Voordat je een factuur gaat maken, moet je eenmalig betalingsvoorwaarden aanmaken.
Kies uit het menu "MKB" de optie "Betalingsvoorwaarden bewerken".

In het dialoogvenster "Voorwaarden" klik je op "Nieuw", waarna je het dialoogvenster
"Nieuwe betalingsvoorwaarde" krijgt.

![Nieuwe betalingsvoorwaarde]({{site.baseurl}}/assets/nieuwe_betalingsvoorwaarde.png)

Hier vul je het volgende in:

* **Naam**: De naam van de betalingsvoorwaarde
* **Omschrijving**: De omschrijving die op de factuur komt te staan, bijvoorbeeld "Betaling binnen 30 dagen via bank onder vermelding van klantnummer en factuurnummer".
* **Soort**: dagen
* **Vervaldagen**: Het aantal dagen waarna de factuur als vervallen wordt weergegeven. Als je kiest voor 30 dagen en de factuur per 1 mei maakt, wordt de factuur
  op 31 mei weergegeven als vervallen. Als de factuur niet voor 31 mei betaald is, komt de factuur dus als openstaand en te laat betaald in het rapport met
  openstaande verkoopfacturen te staan. Je kunt hier meer over lezen op [Rapport openstaande verkoopfacturen]({{site.baseurl}}/rapport_openstaande_verkoopfacturen).
  Het bepalen van de betalingstermijn kan lastig zijn. Hanteer een termijn die gebruikelijk is binnen jouw branch maar zorg er voor dat je zelf niet in
  betalingsproblemen komt door een te lange termijn af te spreken.
* **Kortingsdagen**: Dit is optioneel en hoef je dus niet te gebruiken. Je kunt klanten een betalingskorting geven als ze binnen een bepaald aantal dagen betalen.
  Hou er rekening mee dat deze korting je winstgevendheid aantast.
* **Kortingspercentage**: Dit is optioneel en hoef je dus niet te gebruiken. Je vult hier het percentage in (bijvoorbeeld 1,5) dat je geeft als je de kortingsdagen hebt ingevuld.

Je kunt meerdere verschillende voorwaarden aanmaken als je voor verschillende klanten verschillende voorwaarden hanteert.

Klik op OK om de betalingsvoorwaarde op te slaan. Klik op Nieuw om nog een betalingsvoorwaarde in te voeren, of Sluiten als je klaar bent.

Je kunt nu een betalingsvoorwaarde toewijzen aan een klant door deze te bewerken en onder het tabblad Factuurgegevens een betalingsvoorwaarde in te stellen.
Je kunt ook per factuur een andere betalingsvoorwaarde hanteren.

Je bent nu klaar om een [nieuwe verkoopfactuur aan te maken]({{site.baseurl}}/sales_invoice/create_sales_invoice).